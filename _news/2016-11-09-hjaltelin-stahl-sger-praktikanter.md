---
title: Hjaltelin Stahl søger praktikanter
text: "**Interesserer du dig for markedsføring? Brænder du for god kommunikation? Og drømmer du om en fremtid i reklamebranchen? Så er du måske en af vores nye praktikanter.**\n\n"
link: null
newpageimage: null
newpage: "**Interesserer du dig for markedsføring? Brænder du for god kommunikation? Og drømmer du om en fremtid i reklamebranchen? Så er du måske en af vores nye praktikanter.**\n\n **Hvem er vi?**\n\nHjaltelin Stahl er et cross-media reklamebureau med mere end 100 medarbejdere, der arbejder med kommunikation på tværs af medier og platforme for kunder som IKEA, Telia, Arla, Unicef, Suzuki, Post Danmark og mange flere. Hjaltelin Stahl er en ung og levende arbejdsplads, der konstant udvikler sig for at være blandt de bedste bureauer i branchen. Vi leder efter praktikanter som i efterårssemesteret kan være en del af vores hus fuld tid. Forløbet er ulønnet og varer 4-6 måneder med start i januar 2017. \n\n **Praktikstillinger**\n\nVi søger praktikanter til følgende afdelinger på bureauet:\n\n* Kontaktafdelingen\n* Social Media\n* Content &amp; Activation\n Du vil blive tilknyttet en af ovenstående afdelinger, men i praksis kan dine arbejdsopgaver komme fra hele huset. Med eget filmproduktionsselskab og direct marketing afdeling, kan vi garantere et alsidigt, spændende og lærerigt praktikforløb. \n\n **Kontaktafdelingen**\n\nSom praktikant i kontaktafdelingen bliver du tilknyttet en af vores Client Service Directors og et team af projektledere, der til daglig udvikler og producerer cross-media kampagner sammen med bureauets strategiske og kreative specialister. Du vil assistere i projektledelsen af vores arbejde for nogle af landets største brands og arbejde med processerne herigennem. \n\n **Content &amp; Activation**\n\nSom praktikant i Content &amp; Activation vil du blive tilknyttet vores specialister, der til daglig arbejder med influencer marketing og forbrugerinvolvering. Du vil assistere i udarbejdelsen af influencer baseret kommunikation inden for PR, SoMe og partnerskaber på tværs af vores kunder. \n\n **Social Media**\n\nSom praktikant i Social bliver du en del af et team på 15 specialister, der til daglig arbejder for at optimere vores kunders tilstedeværelse på de sociale medier og gøre det til en værdifuld forretning. Du vil assistere i udarbejdelsen, koordineringen og vedligeholdelsen af social media strategier for nogle af landets største brands og arbejde med processerne herigennem. \n\n **Dine kvalifikationer** \n\nDu er i gang med en videregående uddannelse på bachelor- eller kandidatniveau inden for projektledelse, kommunikation eller marketing. Din uddannelsesretning er ikke altafgørende - det vigtigste er, at du har interesse og forståelse inden for de ovennævnte arbejdsområder. \n\n* Du er udadvendt og frisk på nye udfordringer\n* Du trives i et dynamisk og socialt arbejdsmiljø og kan lide at skabe nye relationer\n* Du er initiativrig og tør at tage ansvar\n* Du er struktureret og har evnen til at bevare overblikket i en travl hverdag\n* Du er ambitiøs og har lyst til at gøre en forskel\n\n\n**Sådan søger du**\n\nPasser ovenstående beskrivelse på dig, så send en mail med dit CV, ansøgning og karakterudskrift til [praktik@hjaltelinstahl.com](mailto:praktik@hjaltelinstahl.com) senest d. 16. november 2016. Skriv i din ansøgning, hvilken praktikstilling du ønsker. Ønsker du yderligere information, er du velkommen til at kontakte Mette Kruse på 60 10 77 94.\n\n"
cmsUserSlug: ""
date: 2016-11-09 
position: null
---

